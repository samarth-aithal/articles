<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Article on Cinema</title>

  </head>
  <body>
<link rel="stylesheet" href="styles.css">
<div class="contents">
    <h2>ಸಿನಿಮಾ  ತೆರೆ  ಹಿಂದಿನ  ಸಂಗತಿಗಳು</h2>



<p>ತಾನು  ಖ್ಯಾತನಾಗಬೇಕು ,ಜನರ ಮಧ್ಯೆ ಮಿಂಚಬೇಕು ,ಇತರರು ತನನ್ನು  ಗುರುತಿಸಬೇಕು , ಐಷಾರಾಮಿ ಜೇವನವನ್ನು ನೆಡಸಬೇಕು  ಎನ್ನುವುದು ಮನುಷ್ಯನ ಸಹಜವಾದ ಗುಣ  ಹಾಗು  ಕನಸು  ಕೂಡ. ಕೆಲವು  ಸ್ಟಾರ್ ನಟರ ,ನಿರ್ದೇಶಕರ  ಹಾಗು ಇನ್ನಿತರ  ಸಿನಿಮಾ ಪ್ರಮುಖರ  ವೈಭವದ  ಜೀವನ ಶೈಲಿಯನ್ನು  ನೋಡಿ  ತಮ್ಮ ಕನಸನ್ನು  ನನಸಾಗಿಸಿಕೊಳ್ಳಬಹದು  ಎಂದು  ತಪ್ಪು  ಕಲ್ಪನೆಯಲ್ಲಿ  ಅನೇಕರು  ಇರುತ್ತಾರೆ. ಇಂತಹ  ತಪ್ಪು ಕಲ್ಪನೆಯಿಂದ  ಸಿನಿಮಾ  ಕ್ಷೇತ್ರವನ್ನು  ಆಯ್ಕೆಮಾಡಿ  ಪಶ್ಚತ್ತಾಪ ಪಟ್ಟ ಉದಾಹರಣೆಗಳು  ತುಂಬಾ ಇದೆ. ಸಿನಿಮಾ  ತೆರೆ ಹಿಂದಿನ ವಾಸ್ತವಗಳು ಬಹುತೇಕ ಜನರಿಗೆ ಅಪರಚಿತವಾಗಿದೆ.</p>

<p>ಸಿನಿಮಾ  ಶಕ್ತಿಶಾಲಿಯಾದ  ಮಾಧ್ಯಮ. ಒಬ್ಬ  ಸಾಮಾನ್ಯ  ವ್ಯಕ್ತಿಯನ್ನು  ಕೂಡ  ರಾತ್ರೋರಾತ್ರಿ  ಖ್ಯಾತಿಯ  ಶಿಖರಕ್ಕೆ  ಏರಿಸಬಹುದು. ಸಕಲ  ಸಂಪತ್ತಿನಿಂದ  ಕೂಡಿದ  ಐಷಾರಾಮಿ  ಜೀವನವನ್ನು  ತಂದು ಕೊಡಬಹುದು. ಹಾಗೆಯೇ  ಅಷ್ಟೇ  ವೇಗದಲ್ಲಿ ಬೀದಿಗೂ ತರಬಹದು. ಅದು  ಸಿನಿಮಾದ  ವೈಶಿಷ್ಟ್ಯ. ಆದರೆ  ಸಿನಿಮಾದಲ್ಲಿ  ಗೆಲುವು  ಸಾದಿಸುವುದು  ಅಂದುಕೊಂಡಷ್ಟು  ಸುಲಭವಲ್ಲ. ನಾವು  ಕೆಲವು  ಸಿನಿಮಾ  ನಟರನ್ನು  ಮಾತ್ರ  ನೋಡಿಕೊಂಡು  ಅವರಂತೆ  ಆಗಲು  ಬಯಸುತ್ತೇವೆ.  ಆದರೆ  ಅವರು  ಆ  ಸ್ಥಾನಕ್ಕೆ  ಏರಲು  ವರ್ಷಾನುಗಟ್ಟಲೆ  ಅವರು  ಪಟ್ಟ ಕಷ್ಟಗಳನ್ನು  ನಾವು  ಗಮನಿಸುವುದೇ  ಇಲ್ಲ. ಇಲ್ಲಿ  ಬೇರೆ  ಕ್ಷೇತ್ರಕ್ಕೆ  ಹೋಲಿಸಿದರೆ, ಹಗಲು  ರಾತ್ರಿಯನ್ನು ನೋಡದೆ  ಸ್ವಲ್ಪ  ಜಾಸ್ತಿಯೇ  ಪರಿಶ್ರಮ  ವಹಿಸಬೇಕು. ನೀವು ಪಟ್ಟ ಪರಿಶ್ರಮಕ್ಕೆ  ಅಲ್ಪಾವಧಿಯಲ್ಲೇ  ಫಲ  ಸಿಗಬಹುದು  ಅಥವಾ  ಅನೇಕ  ವರ್ಷಗಳೇ  ಹಿಡಯಬಹುದು. ಕೊನೆಗೆ  ಸಿಗದೇನೂ  ಇರಬಹುದು. ಹಾಗಾಗಿ  ದ್ರಢ  ನಿಶ್ಚಯ  ಹಾಗು  ಗೆಲುವಿಗಾಗಿ  ಕಾಯುವ  ಸಹನೆ  ಅತ್ಯಗತ್ಯ. ಎಲ್ಲಕಿಂತ  ಮಿಗಿಲಾಗಿ  ಅದ್ರಷ್ಟವಿರಬೇಕು.</p>

<p>ಅವಕಾಶಗಳನ್ನು  ಅರಸಿಕೊಂಡು  ಸಿನಿಮಾ ಕ್ಷೇತ್ರಕ್ಕೆ  ಪಾದಾರ್ಪಣೆ  ಮಾಡಿದವರಲ್ಲಿ  ಸ್ಟಾರ್ ಪಟ್ಟ  ಅಥವಾ  ಗೆಲುವು  ಸಿಕ್ಕಿದು  ಕೆಲವರಿಗೆ  ಮಾತ್ರ. ಸಿನಿಮಾ  ಅದ್ರಷ್ಟದ  ಹಾವು-ಏಣಿ  ಆಟ  ಎಂದು  ಬಾಲಿವುಡ್ ನ   ಖ್ಯಾತ ನಟ  ಅಕ್ಷಯ್ ಕುಮಾರ್  ಅವರೇ  ಹೇಳಿದ್ದುಂಟು. ಸಿನಿಮಾ  ಒಂದು  ಹೇಗೆ  ಸೋಲುತ್ತದೆ  ಎಂದು  ಹೇಳಲಿಕ್ಕೆ  ಆಗುವುದಿಲ್ಲ  ಎಂದು  ಬಾಲಿವುಡ್ ನ  ಇನ್ನೊಬ್ಬ  ನಟ  ಶಾರುಖ್  ಖಾನ್  ಕೂಡ  ಸಿನಿಮಾ  ಸೋಲು-ಗೆಲುವುಗಳಿಗೆ  ಅದ್ರಷ್ಟವು  ಕಾರಣವಾಗುತ್ತದೆ  ಎನ್ನುವ  ಅರ್ಥದಲ್ಲಿ  ಪರೋಕ್ಷವಾಗಿ  ಹೇಳುತ್ತಾರೆ.</p>

<p>ಇಲ್ಲಿ  ರಾಜಿಕೀಯದ  ಕುತಂತ್ರದ  ಆಟಕ್ಕೂ   ಏನು  ಕಡಿಮೆ ಇಲ್ಲ. ಎಷ್ಟೋ  ಜನ  ಪ್ರತಿಭಾವಂತ  ಕಲಾವಿದರು  ಹೀರೋ  ಆಗಬೇಕೆಂಬ  ಕನಸ್ಸಿನಿಂದ  ಬಂದು  ಕೊನೆಗೆ  ಸ್ವಜನಪಕ್ಷಪಾತ(Nepotism)  ಹಾಗು ಪ್ರಭಾವಿ  ಸ್ಟಾರ್ ನಟರ  ಹಾಗು  ನಿರ್ದೇಶಕರ  ರಾಜಕೀಯಕ್ಕೆ  ಬಲಿಯಾಗಿ  ಅವಕಾಶ  ವಂಚಿತರಾಗಿರುವ  ಬಹಳಷ್ಟು  ಉದಾಹರಣೆಗಳು  ನಮ್ಮ  ಕಣ್ಣ  ಎದುರೇ  ಇದೆ. ಇದು  ಕಲಾವಿದರ  ವ್ಯಥೆ ಅಷ್ಟೇ  ಅಲ್ಲ, ನಿರ್ದೇಶಕರ  ಪಾಡು  ಹೀಗೆ. ಕೆಲವು  ನಿರ್ದೇಶಕರ  ಹತ್ತಿರ  ಪ್ರತಿಭೆ ಇದ್ದರು, ಒಳ್ಳೆಯ  ಕಥೆ  ಮಾಡಿ  ಚೆನ್ನಾಗಿ  ಸಿನಿಮಾ  ಮಾಡುವ  ಸಾಮರ್ಥ್ಯವಿದ್ದರೂ  ಸ್ಟಾರ್ ನಟರ   ಹಾಗು  ಇನ್ನಿತರ  ಪ್ರಭಾವಿಗಳ  ರಾಜಕೀಯದಿಂದ  ಪರಿಸ್ಥಿತಿಯ  ಒತ್ತಡಕ್ಕೆ  ಮಣಿದು  ಒಂದು  ಒಳ್ಳೆಯ  ಸಿನಿಮಾ ಮಾಡಲು  ಆಗದೆ  ಇರುವ  ಉದಾಹರಣೆಗಳು  ಸಾಕಷ್ಠಿವೆ. ಹಾಗಾಗಿ  ರಾಜಕೀಯ  ಕುತಂತ್ರವನ್ನು  ಭೇದಿಸುವ  ಜಾಣ್ಮೆ  ಕೂಡ  ಅತ್ಯಾವಶಕ</p>

<p>ಸ್ಟಾರ್ ಪಟ್ಟವನ್ನು ಗಳಿಸುವುದು  ಒಂದು  ಸಂಘರ್ಷಣೆಯಾದರೆ, ಆ  ಪಟ್ಟದಲ್ಲಿ  ತಮ್ಮನ್ನು  ತಾವು  ಉಳಿಸಿಕೊಳ್ಳುವುದು  ಇನ್ನೊಂದು  ಸಂಘರ್ಷಣೆ. ಏಕೆಂದರೆ  ಅದು  ಶಾಶ್ವತವಲ್ಲ. ಯಾವಾಗ  ತಮನ್ನು  ಬೆಳಗಿಸುವ   ಸಿನಿಮಾದ  ಬೆಳಕು  ತನ್ನ  ದಿಶೆಯನ್ನು  ಬದಲಾಯಿಸುತ್ತದೆಯೋ  ಆಗ  ಕತ್ತಲಲ್ಲಿ  ಕಳೆದು  ಹೋಗುತ್ತಾರೆ. ಈ  ಸಿನಿಮಾದ  ಬೆಳಕು ತನ್ನ ದಿಶೆಯನ್ನು  ಬದಲಾಯಿಸಿ  ಬೇರೆ  ಕಲಾವಿದರನ್ನು  ಬೆಳಗಿಸಿದಾಗ  ಒಂದು  ಕಾಲದಲ್ಲಿ ತಮ್ಮ  ನಟನೆಯನ್ನು ನೋಡಿ ಹರಿಸಿದ, ತಮ್ಮ  ಡೈಲಾಗ್ ಗಳಿಗೆ   ಚಪ್ಪಾಳೆಯನ್ನು  ಬಾರಿಸಿದ  ಜನರೇ   ಕಾಲಾಂತರದಲ್ಲಿ  ಮರೆತು  ಹೋಗುತ್ತಾರೆ. ಆದ್ದರಿಂದ  ಐಷಾರಾಮಿ  ಬಂಗಲೆಯ  ವಾಸ , ದುಬಾರಿ  ಕಾರುಗಳಲ್ಲಿ  ಓಡಾಟ, ವಿದೇಶಿ  ಪ್ರವಾಸ  ಎಲ್ಲಿ  ಹೋದರು  ತಮ್ಮನ್ನು  ಸುತ್ತುವರಿಯುವ   ಜನ  ಹೇಗೆ  ಎಲ್ಲ  ತರಹದ  ವೈಭವವನ್ನು  ಕಳೆದುಕೊಳ್ಳುವ  ಭಯ  ಅಂದರೆ  ಅಭದ್ರತೆಯ  ಭಯ  ಸಿನೆಮಾರಂಗದ  ಅನೇಕರನ್ನು  ಕಾಡುತ್ತದೆ. ಇದನ್ನು  ಬಾಲಿವುಡ್ ನ  ಅನೇಕ  ದೊಡ್ಡ  ಕಲಾವಿದರು  ಕೂಡ  ಒಪ್ಪಿಕೊಂಡಿದ್ದಾರೆ. ಇಲ್ಲಿ  ನಿರಂತರವಾಗಿ  ನೆಡೆಯುವ  ಪೈಪೋಟಿಯಲ್ಲಿ  ಸ್ವಲ್ಪ  ಯಾಮಾರಿದರೂ  ತಮ್ಮ  ಸ್ಥಾನವನ್ನು  ಇನ್ನೊಬ್ಬ   ಕಲಾವಿದ  ಬಂದು  ಅಲಂಕರಿಸುತ್ತಾನೆ. ಅದರಲ್ಲೂ  ನಿರ್ದೇಶಕನಿಗೆ ಅಭದ್ರತೆಯು  ಸ್ವಲ್ಪ   ಹೆಚ್ಚು  ಅನಿಸುತ್ತದೆ. ಐದು  ಹಿಟ್ ಸಿನಿಮಾಗಳನ್ನು  ನೀಡಿ  ಒಂದು  ಫ್ಲಾಪ್ ನೀಡಿದರೂ  ಮತ್ತೆ  ಸಿನಿಮಾ  ಸಿಗುವುದು  ಕಷ್ಟವಾಗುತ್ತದೆ</p>

<p>ಇಂತಹ  ಅನೇಕ  ಸಂಗತಿಗಳನ್ನು  ವರ್ಣರಂಜಿತವಾದ  ತೆರೆಯ  ಹೊದಿಕೆಯ  ಹಿಂದೆ  ಮರೆಮಾಚಿ  ನೋಡುಗರ  ಕಣ್ಣಿಗೆ  ಸಿನಿಮಾ  ಗ್ಲಾಮರಸ್  ಆಗಿ  ಕಾಣುತ್ತದೆ. ಯಾರೋ  ಒಬ್ಬ  ದೊಡ್ಡ  ಸೆಲೆಬ್ರಿಟಿಯ  ವೈಭವದ  ಜೀವನವನ್ನು  ನೋಡಿಕೊಂಡು  ಅವರಂತೆ  ಆಗುವ  ಕನಸಿನಲ್ಲಿ  ಸಿನಿಮಾರಂಗಕ್ಕೆ  ಕಾಲಿಡುವ  ಮುನ್ನ  ಇಂತಹ  ವಾಸ್ತವ  ಸಂಗತಿಗಳ  ಅರಿವು  ಅಗತ್ಯ.</p>
</div>
  </body>
</html>
