<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Education System</title>
  </head>
  <body>
    <div class="contents">
  <h2>ಶಿಕ್ಷಣ ಕ್ಷೇತ್ರ ದ ಸುಧಾರಣೆ ಇಂದಿನ ಅಗತ್ಯ</h2>
<link rel="stylesheet" href="styles.css">
<p>
"Education is Manifestation of the perfection already in man" ಎಂಬ ಸ್ವಾಮಿ ವಿವೇಕಾನಂದರ ಮಾತಿನಂತೆ ಶಿಕ್ಷಣವು ಮನುಷ್ಯನಲ್ಲಿರುವ ಪ್ರಕೃತಿದತ್ತವಾದ ಪ್ರತಿಭೆ ಹಾಗೂ ಸಾಮರ್ಥ್ಯವನ್ನು ಗುರುತಿಸಲು ಸಹಕಾರಿಯಾಗಿ ಮನುಷ್ಯನ ಜೀವನದಲ್ಲಿ ಮೌಲ್ಯವನ್ನು ತುಂಬುತ್ತಾ, ಜೀವನದ ಏಳು -ಬೀಳುಗಳ್ಳನ್ನು ಸಮರ್ಥವಾಗಿ ಎದುರಿಸಲು ಆತ್ಮಸ್ಥೈರ್ಯವನ್ನು ಹೆಚ್ಚಿಸಬೇಕು. ಆದರೆ ಈಗಿನ  ಶಿಕ್ಷಣ ವ್ಯವಸ್ಥೆ ಬ್ರಿಟಿಷ್ ಸಾಮ್ರಾಜ್ಯದ ಪಳೆಯುಳಿಕೆಯಾಗಿ ನಮ್ಮನ್ನು
 ಕಾಡುತ್ತಿದೆ.
</p>
<br>
<p>ಹಾರ್ವಾರ್ಡ್ ನಂತ ವಿದೇಶೀ ವಿಶ್ವವಿದ್ಯಾಲಯದಲ್ಲಿ  ಓದಿ ಎರಡು -ಮೂರು ಪದವಿಗಳನ್ನು ಪಡೆದಿರುವ ವ್ಯಕ್ತಿಗಳು "financial fraud "(ಆರ್ಥಿಕ ವಂಚನೆ )ಗಳನ್ನು ಮಾಡಿ ಜೈಲು ಸೇರುವುದನ್ನು ಪತ್ರಿಕೆಗಳಲ್ಲಿ ಓದಿದ್ದೇವೆ. ಹಾಗೆಯೇ ತಡ ರಾತ್ರಿಯವರೆಗೆ ಪಾರ್ಟಿ ಮಾಡುವುದು, ಸದಾ ಮೋಜು -ಮಸ್ತಿಯ ಗುಂಗಿನಲ್ಲೇ ಇದ್ದು ಧೂಮಪಾನ, ಮಧ್ಯಪಾನ , ಮಾದಕ ವಸ್ತುಗಳ ಸೇವನೆ ಮುಂತಾದ ದುಶ್ಚಟಗಳಿಗೆ ಬಲಿಯಾಗಿ, ತಮ್ಮ ಜೀವನದ ಗುರಿಯನ್ನೇ  ಮರೆತು ಕೊನೆಗೆ ಆತ್ಮಹತ್ಯೆಗೆ ಶರಣಾಗುವ ಯುವಕರ ಸಂಖ್ಯೆಯು ಹೆಚ್ಚುತ್ತಲೇ ಇದೆ. ಇದಕ್ಕೆ ಕಾರಣ ಅವರು ಪಡೆದಿರುವ ಗೊತ್ತು ಗುರಿಯಿಲ್ಲದ ಶಿಕ್ಷಣ  </p>

<p>
ಇಂದು  ಶಿಕ್ಷಣವು ದೊಡ್ಡ ದೊಡ್ಡ ನಗರಗಳಲ್ಲಿರುವ ಪ್ರತಿಷ್ಠಿತ ಕಾಲೇಜುಗಳಲ್ಲಿ ಸೀಟು ಪಡೆದು, ಪ್ರತಿಷ್ಠಿತ ಖಾಸಗಿ ಕಂಪನಿಯೊಂದರಲ್ಲಿ  ಒಳ್ಳೆಯ  ಉದ್ಯೋಗವನ್ನು ಪಡೆದು, ಒಳ್ಳೆಯ  ಸಂಬಂಧವನ್ನು ನೋಡಿ  ಮದುವೆಯಾಗಲು  ಮಾತ್ರ  ಉಪಯೋಗವಾಗುತ್ತಿದೆ. ಇದನ್ನೇ  ಜನರು ತಮ್ಮ  ಜೀವನದ  ಉದ್ದೇಶವನ್ನಾಗಿಸಿಕೊಂಡು ಮಾಯಾಮೃಗದ ಹಿಂದೆ ಓಡುತ್ತಾ ಜೀವನದ ಉದ್ದೇಶವನ್ನೇ ಮರೆತಿದ್ದಾರೆ
</p>

<p>ಹತ್ತೊಂತ್ತನೇ  ಶತಮಾನದಲ್ಲಿ  ಭಾರತದ ಮೇಲೆ  ಸಾರ್ವಭೌಮತ್ವವನ್ನು  ಸಾಧಿಸಲು  ಅಂದಿನ  ಶ್ರೀಮಂತ ಸಂಸ್ಕ್ರತಿಗೆ ಬೆನ್ನೆಲುಬಂತಿದ್ದ ನಮ್ಮ ಪ್ರಾಚೀನ ಶಿಕ್ಷಣ ಪದ್ದತಿಯನ್ನು  ವ್ಯವಸ್ಥಿತವಾಗಿ ನಾಶ ಮಾಡಿ ,ಭಾರತೀಯರನ್ನು  ತಮ್ಮ ಗುಲಾಮರನ್ನಾಗಿಸಿಕೊಳ್ಳಲು ಹೊಸ ಶಿಕ್ಷಣ ನೀತಿಯನ್ನು ಬ್ರಿಟಿಷರು ದೇಶದೆಲ್ಲಡೆ ಜಾರಿಗೆ ತಂದರು. ಆದರೆ ದೇಶಕ್ಕೆ ಸ್ವಾತಂತ್ರ ಸಿಕ್ಕ ನಂತರ ಅವರ ಶಿಕ್ಷಣ ನೀತಿಯನ್ನು ಬದಲಾಯಿಸದೆ ,ಈಗಲೂ ಕೂಡ ಅದನ್ನು ಮುಂದುವರಿಸಿಕೊಂಡು ಬಂದಿರುವುದು ವಿಪರ್ಯಾಸ.</p>

<p>ಇಂದು ಸಾಮಾಜಿಕ ಕಟ್ಟು ಪಾಡುಗಳಿಗೆ ಒಳಗಾಗಿ ಡಾಕ್ಟರ್ ,ಸಿ .ಎ , ಇಂಜಿನಿಯರ್ ಮೊದಲಾದ  ಉದ್ಯೋಗಗಳು ವಿದ್ಯಾರ್ಥಿಗಳಿಗೆ ಆದ್ಯತೆ ಯಾಗುತ್ತಿದೆ . ಇದೆ ತರಹದ ವಾತಾವರಣ ಹೀಗೆ ಮುಂದುವರಿದರೆ,ಇನ್ನು ಕೆಲವೇ ವರ್ಷಗಳಲ್ಲಿ ಸಮಾಜದ ಸಮತೋಲನ ತಪ್ಪಿ ಹೋಗುತ್ತದೆ. ಕೃಷಿಗಾರಿಕೆ ,ಮರಗೆಲಸ ಮುಂತಾದ ಕ್ಷೇತ್ರದಲ್ಲಿ ಕೌಶಲ್ಯಯುಳ್ಳ ಕೆಲಸಗಾರರು ಸಿಗದಂತಾಗಿದೆ.ಹಾಗೆಯೇ ಶಿಲ್ಪಕಲಾಕೃತಿ , ಚಿತ್ರಕಲೆ  ಮುಂತಾದ  ಕಲೆಗಳು ಸೂಕ್ತವಾದ,ಕೌಶಲ್ಯಯುಳ್ಳ ಕಲೆಗಾರರಿಲ್ಲದೆ ಇಂದು ಪತನದ ಅಂಚಿನತ್ತ ತಲುಪಿದೆ. ಈ ಸ್ಥಿತಿಗೆ ಸಮಾಜದ ಜನರು ಕೂಡಾ ಸ್ವಲ್ಪ ಮಟ್ಟಿಗೆ ಕಾರಣರಾಗಿದ್ದಾರೆ. ಉನ್ನತ ವ್ಯಾಸಂಗ ಮಾಡಿದವರಿಗೆ, ಒಳ್ಳೆಯ ಹುದ್ದೆಯಲ್ಲಿರುವರಿಗೆ ಮಣೆ ಹಾಕುವ ಪ್ರವೃತ್ತಿಯನ್ನು ಬಿಟ್ಟು ಸಮಾಜದಲ್ಲಿರುವ ಎಲ್ಲ ತರಹದ ಉದ್ಯೋಗಸ್ಥರಿಗೆ, ಕೆಲಸಗಾರರಿಗೆ ಸಮಾನ ಗೌರವ ಕೊಡುವುದನ್ನು ಕಲಿಯಬೇಕು.</p>

<p>ಪ್ರತಿಯೊಬ್ಬ ಮನುಷ್ಯನಲ್ಲಿ  ಹುಟ್ಟಿನಿಂದಲೇ ತನ್ನದೇ ಆದ ಪ್ರತಿಭೆ ಅಡಗಿರುತ್ತದೆ. ಅದನ್ನು ಗುರುತಿಸಿ, ಆತನ ಪ್ರತಿಭೆಗೆ ತಕ್ಕ ಕ್ಷೇತ್ರವನ್ನು ಗುರುತಿಸಿ ಆತನ ಕೌಶಲ್ಯವನ್ನು ಹೆಚ್ಚಿಸುವುದೇ ಶಿಕ್ಷಣದ ಗುರಿಯಾಗಬೇಕು. ಆದರೆ ಈಗಿನ ಶಿಕ್ಷಣ ಕ್ಷೇತ್ರದಲ್ಲಿ ಇವೆಲ್ಲವನ್ನು ಬಿಟ್ಟು "(a +b)2=a2+b2+2ab " ಮುಂತಾದ ದೈನಂದಿನ ಜೇವನಕ್ಕೆ ಉಪಯೋಗಕ್ಕೆ  ಬಾರದ ಸೂತ್ರಗಳನ್ನು ಮಕ್ಕಳಿಗೆ ಒತ್ತಾಯ ಪೂರ್ವಕವಾಗಿ ಕಲಿಸಿಕೊಡಲಾಗುತ್ತಿದೆ.</p>

<p>ಇಂತಹ ಶಿಕ್ಷಣ ನೀತಿಯಿಂದ ನಮ್ಮ ದೇಶದ ಯುವಕರಲ್ಲಿರುವ ಪ್ರತಿಭೆಗಳು ಅರಳದೆ ನಶಿಸಿ ಹೋಗುತಿದೆ. ಆದ್ದರಿಂದ ಮಕ್ಕಳಿನ ಆಸಕ್ತಿ ಕ್ಷೇತ್ರವನ್ನು ಗುರುತಿಸಿ, ಆ ಕ್ಷೇತ್ರದಲ್ಲಿ ಅವರ ಕೌಶಲ್ಯವನ್ನು ಹೆಚ್ಚಿಸಲು ಸೂಕ್ತ ತರಬೇತಿಯನ್ನು ನೀಡಿ, ಅವರನ್ನು ಪ್ರೋತ್ಸಾಹಿಸಬೇಕಾಗಿದೆ. ಈ ತರಹದ ಹೊಸ ಶಿಕ್ಷಣ ವ್ಯವಸ್ಥೆಯನ್ನು ನಾವು ಅನುಸರಿಸಿದರೆ ಪ್ರಾಚೀನ ಭಾರತದ ವೈಭವವು ಮತ್ತೆ ಮರುಕಳಿಸಬಹುದು.</p>
</div>
  </body>
</html>
